Чоловік розстріляв чотирьох поліцейських, які його затримували. Деталі трагедії біля Черкас
27 січня 2026
Поліція
Поліція
У Черкаському районі обвинувачений у замаху на вбивство розстріляв чотирьох поліцейських, які намагалися його затримати. Ще один правоохоронець дістав поранення.

"Сьогодні на Черкащині сталася надзвичайно трагічна подія. Під час затримання фігуранта, якого розшукували за вчинення вбивства, він відкрив прицільний вогонь по правоохоронцях", - повідомив Іван Вигівський, голова Національної поліції України.

Спецпризначенці, за його словами, ліквідували вбивцю.

Начальник Головного управління поліції в Черкаській області, полковник Олег Гудима розповів, що правоохоронців застрелив 59-річний житель Корсунщини, колишній військовослужбовець.

Зброя
Поліція
Вилучена зброя
Набої
Поліція
Вилучені набої
Він був звільнений з війська - "на яких підставах зараз перевіряємо", зазначив Гудима.

Раніше джерела ВВС розповіли, що стрілянина сталася біля Корсунь-Шевченківська, і що стрілець міг мати досвід участі у бойових діях у якості снайпера.

Трагедія сталася сьогодні в селі Нехворощ Черкаського району - неподалік Корсунь-Шевченківська.

Гудима розповів, що чоловіка звинувачували не у вбивстві, як повідомляли в поліції раніше, а в замаху на вбивство, що сталося в Корсунському районі минулого року. Більше деталей про обставини тих подій він не надав - досудове розслідування ще триває, пояснив він.

Найпопулярніше

"Поїхали покататися в Буковель, а покаталися на швидкій". Що відомо про отруєння на курорті
Росія атакувала шахедами потяг з Харківщини на Закарпаття. Загиблих більшає, є перші деталі удару
Нічні удари Росії: вбила батьків маляти біля Києва, руйнування монастиря УПЦ МП в Одесі і балістика по Кривому Рогу
Спалах небезпечного вірусу шириться Азією. В аеропортах посилюють огляди
Під час проведення слідчих дій, "направлених на встановлення причетності до скоєння замаху на вбивство", чоловік побачив поліцейських і почав переховуватися.

"Він одягнув на себе бронежилет, взяв автоматичну зброю і з місця помешкання втік в лісопосадку", - розповів Гудима.

Коли чоловіка намагалися затримати, він "із засідки здійснив постріли" в напрямку поліцейських - четверо з них загинули. П'ятий отримав поранення та перебуває в лікарні.

Під час обшуку в його домоволодінні вилучили схрон зброї, боєприпаси, гранати, набої та близько чотирьох кілограмів наркотичної речовини.

Швидкі
Поліція
Ким були загиблі поліцейські


"Не описати словами біль цієї втрати. Четверо поліцейських віддали свої життя, аби вбивця більше ніколи не зміг посягнути на життя мирних людей", - написав керівник Нацполіції Іван Вигівський.

На сторінці поліції опублікували імена та фотографії загиблих правоохоронців.

Це Сергій Сафронов, майор та командир взводу № 1 швидкого реагування роти поліції особливого призначення ГУНП у Черкаській області.

Олександр Флорінський - заступник командира роти поліції особливого призначення на Черкащині.

Фото поліцейських, які загинули під час затримання
Нацполіція
Фото поліцейських, які загинули під час затримання
Загинув також Володимир Бойко, майор, поліцейський офіцер сектору взаємодії з громадами відділу превенції Черкаського районного управління поліції.

Сафронов, Флорінський та Бойко також були учасниками бойових дій, додали в поліції.

Ще один загиблий - старший лейтенант Денис Половинка, він був інспектором взводу № 1 швидкого реагування.

У ході сутички ще один поліцейський - старший лейтенант із місцевого відділу превенції Олександр Шпак - отримав поранення.

Ця трагедія показує, зазначив голова Нацполіції, що поліцейські ризикують життям "не лише на передовій, а й у тилу".

"Для них немає "безпечних змін" чи "спокійних днів". Кожен виїзд може стати останнім", - додав Вигівський.

Вилучені речовини
Поліція
Вилучені речовини
